---
title: Bakgrund
layout: "@layouts/Page.astro"
---

# Bakgrund

KTH Style vänder sig först och främst till dig som utvecklar webbapplikationer för KTH.

## Målgrupp

- Främsta målgruppen är utvecklare av KTH-förvaltade webbmiljöer.
- Externa parter som utvecklar webbtjänster på KTH:s webbplats.
- Webbredaktörer och webbansvariga på KTH kan använda KTH Style för allmän orientering i KTHs webbform. För riktlinjer som styr det redaktionella arbetet hänvisas till dokumentation på KTH:s intranät (se Publicera på webb).

## Mål

Målet med KTH Style är att:

- Ge slutanvändaren, som är den som tar del av innehåll eller använder funktioner på KTH:s webbplats, en bra användarupplevelse.
- Det som möter slutanvändaren ska se ut och bete sig konsekvent i alla miljöer som omfattas av webb som är förvaltade av KTH centralt.

Genom att KTH Style:

- ska sammanfatta vilka element som finns att tillgå och ge utvecklarna riktlinjer när, hur och varför elementen ska användas i utvecklingsarbetet.
- bygger på principer för användbarhet och tillgänglighet (se Design av app utifrån KTH Style).

## Övergripande principer för KTH Style

Nedan anges de övergripande principer som gäller för KTH Style:

- Komponenter som ingår i KTH Style är reducerade till ett minimum. Komponenter finns för att de har en specifik funktion, det vill säga ett visst användningsområde.
- För varje funktion ska det finnas en specifik komponent och en komponent ska ha en specifik funktion. På så sätt är utseende och beteende för en komponent ihopkopplade och användaren kan förvänta sig att det är samma beteende för samma utseende.
- Komponenter ska bygga in riktlinjer för användbarhet och tillgänglighet där det går och komplettera med resterande instruktioner till utvecklare för att ge tillräckligt stöd att utveckla användbara och tillgängliga webapplikationer (se Design av app utifrån KTH Style).
- Komponenter utgår ifrån KTH:s grafiska profil (se nedan), om det inte strider mot principer för tillgänglighet och användbarhet.
- Så stor del som möjligt av formen sätts med automatik i applikationerna och är inte beroende av webbredaktörernas val.

## Avgränsning

KTH Style omfattar endast webb som förvaltas av KTH:s IT-avdelning.

KTH Style omfattar främst de komponenter som är gemensamma för flertalet applikationer. Övriga komponenter som är specifika för en viss applikation ska genomgå samma översyn men inte göras tillgängliga i KTH Style (det kan vara en egen del som utgår från KTH Style).

KTH Style tar främst fasta på enskilda komponenter och ger endast översiktlig vägledning i hur dessa ska förhålla sig till varandra. Olika applikationer har olika förutsättningar för hur komponenter kan disponeras över en yta. Är du osäker på tillämpning av KTH Style, kontakta ansvariga för KTH Style (se KTH Style guide).

## KTH:s grafiska profil

KTH:s grafiska profil är beslutad av rektor. KTH Style följer grafisk profil i möjligaste mån och gör avsteg när det finns webbspecifika behov samt krav på användbarhet och tillgänglighet. Dessa anpassningar är förankrade hos KTH:s avdelning för kommunikation och näringslivssamverkan.
